بازی مافیا یک بازی کاملا اجتماعی مبنی بر صحبت کردن، استدلال آوردن و منطق هست.
دو جریان اصلی در این بازی وجود داره، پیدا کردن حقیقت، و پنهان کردن حقیقت.
این بازی به طور معمول از دو تیم مختلف تشکیل میشه. یک اکثریت ناآگاه و یک اقلیت آگاه. ساید اول به نام شهر و ساید دوم به نام مافیا شناخته میشه.
تیم مافیا شب ها باهم بیدار میشن و همدیگه رو میشناسن. وظیفه اونا اینه که تک تک افراد شهر رو به قتل برسونن، و زمانی که تعداد افراد مافیا با تعداد افراد شهروند برابر شد، تیم مافیا برنده میشه.
تیم مافیا هر شب میتونه به یکی از شهروند ها شلیک کنه و اون رو از بازی خارج کنه. در صورتی که نقش های مثبت شهروندی مثل دکتر و آهنگر به درستی از فرد شات شده محافظت نکنن، اون فرد از بازی خارج میشه‌.

در جریان بازی دو فاز روز و شب وجود داره. در فاز روز تمام بازیکن ها با صحبت کردن سعی میکنن به پیروزی ساید خودشون کمک کنن. مثلا تیم شهروند ها باید شهروند های خودشون رو تشخیص بدن و همزمان افراد تیم مافیا رو هم پیدا کنن. تیم مافیا هم در فاز روز باید شهروند ها رو فریب بده و خودش رو یکی از افراد شهر جا بزنه.
در فاز شب تیم مافیا و شهروند های نقش دار، با استفاده از قابلیت هایی که دارن باید سعی کنن به پیروزی سایدشون کمک کنن. مثلا کاراگاه باید سعی کنه استعلام مثبت یک مافیا رو بگیره، و مافیا باید سعی کنه کسی رو که فکر میکنه نقش مهمی داره، مثل کارآگاه یا تک تیرانداز، از بازی خارج کنه.

در پایان هر روز بازیکن ها در صورتی که هم نظر باشن، یک نفر رو با اجماع از بازی خارج میکنن. پر قدرت ترین سلاح تیم شهروندی در مقابل تیم مافیا، رای گیری و اجماع هست.
رای گیری به این صورت انجام میشه که از نفر اول صحبت، تا نفر آخر صحبت، یکی یکی افراد بلند میشن و تمام بازیکن ها در صورتی که فکر میکنن اون شخص مافیا هست به اون رای میدن.
افرادی که از نصف تعداد بازیکنان زنده تعداد رای بیشتری بیارن وارد دفاعیه میشن. در دفاعیه بازیکن بسته به روند بازی ممکنه هر حرفی بزنه. اما معمولا خودش رو سفید میکنه و کت شهروندی تنش میکنه، حتی اگه مافیا باشه.
اگر در دفاعیه هم تعداد رای ها کافی بود، اون بازیکن از بازی خارج میشه، مگر اینکه زره پوش بازی باشه (که در اینصورت زره اون میفته و مشخص میشه که شهروند بوده)، یا آهنگر به اون زره داده باشه.

