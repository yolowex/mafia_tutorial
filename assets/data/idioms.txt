توی دیوار بودن : وقتی بازیکنی حواسش به صحبت های پلایر ها نیست و ابتدایی ترین اتفاقات بازی رو درک نمیکنه میگن تو دیواره.

دوئل: وقتی دو نفر با هم میان توی دفاعیه و مافیای همدیگه هستن میتونن دوئل کنن، یعنی هرکدومشون دوتا ۳۰ ثانیه صحبت میکنن و جواب همو میدن.

گردن گرفتن: وقتی یک نفر از مافیا بودن بازیکنی مطمئنه میگه من این شخص رو گردن میگیرم، امروز با رای میدیمش بیرون اگه مافیا نبود فردا منو بدین بیرون.

رد خون: وقتی شهروندی با رای گیری از شهر خارج میشه میتونه بگه رد خون منو از فلانی بگیرید، یعنی فلانی منو فریب داد به احتمال زیاد مافیاست.

سفید بودن: یعنی شهروند بودن یک بازیکن

شیک کردن (هم زدن): زمانی که کسی اتهام‎‌ها را از روی یک نفر دیگر برمی‌دارد و به کس دیگری اتهام می‌زند، اصطلاحاً گفته می‌شود بازی را شیک کرده است.

فکت: یعنی حقایق و داده های اثبات شده در جریان بازی که به عنوان مبنا برای صحبت ها استفاده میشه.

فکت رأی گیری: حقیقت‌ها و داده‌هایی که به واسطه تعداد رأی‌های هر شخص وارد بازی می‌شود.

فکت مافیایی: یعنی فکت هایی که به مافیا بودن یک شخص اشاره میکنن

قارچ زدن: اگر تیم مافیا بد بازی کند، وقتی یکی از مافیاها شناسایی می‌شود بقیه یاران او نیز مشخص می‌شوند و به اصطلاح می‌گویند مافیاها مثل قارچ از زمین درآمدند.

کاور کردن: یعنی حمایت کردن یک بازیکن از بازیکن دیگری ( تضمین بر این که اون شهروند هست)

کره‌گیری: وقتی شخصی از صحبت های بازیکن ها و فکت های بازی نتیجه عجیب غریب و به نفع خودش میگیره به اصطلاح کره گیری کرده.

کُلَپس (collapse): یعنی فروپاشی، وقتی کسی انگیزه و اعتماد به نفسشو  رو از دست میده یا از اول تا آخر بازی توی دیواره به اصطلاح کلپس کرده.

اطلاق نقش: اگر کسی در بازی نقشش را بگوید ، می‌گویند نقش خود را اطلاق کرده است. البته این شخص قطعا اخراج میشود.

کنسه دادن: فریب دادن، به عنوان راهنمایی کردن هم استفاده میشه.

اصل سوزش: این اصطلاح در گروه‌هایی به کار می‌رود که به صورت مداوم با هم بازی کرده‌اند. در این صورت اصل سوزش به این معناست که یک بازیکن، به دلیل تارگتی که در بازی‌های قبل خورده است، به اتهام‌زنندگانش تارگت بزند. در این صورت می‌گویند او بر اساس «اصل سوزش» عمل می‌کند!

اصل پوزش: این اصل دقیقاً برخلاف اصل سوزش است! یعنی بازیکنی که در بازی قبل، به هم‌تیمی خود اتهام زده و از آن شرمنده است، در بازی جدید از همان هم‌تیمی دفاع می‌کند. در این صورت می‌گویند این کار او بر اساس اصل پوزش انجام می‌شود. مسئله این است که هم اصل سوزش و هم اصل پوزش، جزو استدلال‌های خارج از بازی به شمار می‌آیند و تا آنجا که ممکن است بهتر است از آنها استفاده نشود.

اکت شب: اتفاقات غیرمعمول و ناخواسته‌ای است که در طول شب رخ می‌دهد و می‌تواند نقش یک بازیکن را لو دهد. معمول‌ترین اکت شب، به گوش رسیدن صداهای ناخواسته، اعم از شنیده شدن حرکت اعضای بدن یا صدای بازیکن است.

اورلوک (خطای فاحش): همون سوتی دادن هست یعنی یه مافیا یه اشتباهی میکنه که شو یا کتاب باز میشه، و مشخص میشه که مافیاست.

پشت دست بازی کردن: وقتی یک بازیکن در تأیید شخص دیگری صحبت می‌کند و کامنت‌های تأییدی می‌گذارد، به اصطلاح می‌گوییم پشت دست او بازی می‌کند.

پوش کردن: ای اصطلاح به معنای زیر فشار قرار دادن است، یعنی توافق مافیاها برای اتهام زدن به یک شهروند، و جلب کردن نظر سایر شهروندان درباره اوست.

تارگت زدن (هدف گرفتن): وقتی یک بازیکن را به عنوان «مافیا» معرفی و روی او تمرکز می‌کنید و تلاش می‌کنید توجه بقیه را به سمت او جلب کنید، اصطلاحاً روی او «تارگت» زده‌اید.

تبر زدن: «تبر» به شهروندی اطلاق می‌شود که دارد مسیر را ۱۸۰ درجه اشتباه می‌رود و بیشتر عملکردها و حدس‌هایش اشتباه است. در اینجا اصطلاحاً می‌گویند دارد «تبر» می‌زند. به این معنا که در واقع در حال زدن تیشه به ریشۀ هم‌تیمی‌های خود است.

ترن (نوبت): این اصطلاح ترجمه واژه انگلیسی turn به معنای نوبت است. با توجه به اینکه در بازی مافیا، بازیکنان حق ندارند در حرف یکدیگر بپرند و باید به نوبت صحبت کنند، نوبت بسیار مهم است و مرتباً توسط گرداننده یا بازیکنان مورد تذکر قرار می‌گیرد که هر کس فقط و فقط در نوبت خود صحبت کند.

کِی آس (chaos): مرحله‌ای از بازی که سه نفر به انتهای بازی رسیده‌اند و باید با یکدیگر دست بدهند.

گره: وقتی ابهامی در بازی شکل می‌گیرد که نمی‌توان مشخص کرد کدام یک از طرفین راست می‌گوید، اصطلاحاً می‌گویند گره به وجود آمده است. در واقع کار مافیا درست کردن گره و کار شهروند، باز کردن این گره‌هاست.

لابی کردن: گر دو نفر نقش خود را به هم بگویند و یا داده‌هایی را که دارند، به یکدیگر منتقل کنند، اصطلاحاً لابی کرده‌اند و اگر خدا متوجه شود، باید آن دو شخص را اخراج انضباطی کند.

لایک و دیسلایک: وقتی نوبت کسی است که در روز حرف بزند، کسی به جز او حق حرف زدن ندارد و اعضای بازی می‌توانند حرف‌های او را با نشان دادن لایک و یا دیسلایک، تایید یا تکذیب کنند. برای این کار اگر شست خود را رو به بالا بگیرند، به معنای لایک و اگر رو به پایین بگیرند، به معنای دیسلایک است.

مرگ ماسونی: بیدار شدن مافیا در یک گروه ماسونی و مرگ همه اعضای فراماسونی و زنده ماندن مافیا را مرگ ماسونی می‌نامند.

معارفه: شب اول بازی که مافیاها پس از تعیین شدن، با یکدیگر آشنا می‌شوند.

موج‌سواری: وقتی علیه یک نفر دلایلی ارائه می‌شود و یک متهم برای اخراج در روز انتخاب می‌شود، افراد دیگری که بر روی آن دلایل تکیه می‌کنند، اصطلاحاً روی دلایل نفر قبلی موج‌سواری کرده‌اند. در واقع اگر یک نفر پس از صحبت‌های یک شخص متهم به مافیا بودن شود و تنها دلیل شما صحبت‌های نفر اولی باشد که به او شک کرده، شما موج‌سواری انجام داده‌اید.

نایت زدن:  اگر کسی در فاز شب به عمد (تقلب) یا غیرعمد (اشتباه خدا یا خودش) از هویت یک بازیکن خبردار شود، می‌گویند دید شب داشته یا نایت زده است. در این صورت باید از بازی اخراج شود.

نقشه (سناریو): تیری که مافیا در فاز شب می‌زند، دلایل خاصی دارد: مثلاً سفید کردن تعدادی از مافیاها یا سیاه شدن یک شهروند ناآگاه. مجموعه این دلایل را نقشه یا سناریو می‌نامند و کسی که به این دلایل پی می‌برد، در روز اعلام می‌کند که زده شدن آن شهروند در شب، سناریوی مافیاست.

نوار خالی: وقتی کسی کل زمان خود را حرف می‌زند ولی در اصل هیچ استدلال یا صحبتی که واقعاً به بازی کمک کند نگفته باشد، اصطلاحاً می‌گویند نوار خالی پر کرده است.

نوب: نوب به معنای تازه کار است. اگربازی مافیا را به‌تازگی یاد گرفته باشید، همه به شما حق می‌دهند که اشتباه کنید یا کمتر حرف بزنید. در این حالت شما را نوب می‌نامند.

نو لینچ (no lynch): اگر در طول روز و هنگام رای‌گیری، کسی برای اعدام مشخص نشود، یا بین دو فردی که برای اعدام انتخاب شده‌اند، رای‌ها به صورت مساوی تقسیم شود، اصطلاحاً می‌گویند نولینچ شده. اگر آرا مساوی شود، کار نهایتاً به قرعه‌کشی می‌رسد.

وتو کردن: بازیکن نقش شهردار این قدرت را دارد که تصمیم بازیکنان اعدام یک نفر در فاز روز را لغو کند؛ حتی اگر بیشترین رأی ممکن را به او داده باشند. این کار را به اصطلاح وتو کردن می‌گویند.

وصیت: به صحبت‌های نهایی فرد کشته‌شده در بازی، وصیت می‌گویند. هم مافیا و هم شهروند می‌توانند وصیت کنند. معمولاً وصیت‌ها در قالب یک راهنمایی به جمع است که رد خون من را از فلان یا بهمان بازیکن بگیرید.

هد شات: وقتی یک نفر در رأی‌گیری از همه افراد داخل بازی رأی می‌گیرد، هدشات شده است و در کلاسیک پیشرفته بدون دفاعیه از بازی خارج می‌شود!

هیل (سِیو): شفا یا نجات توسط پزشک. اصطلاح هیل از واژه انگلیسی Healing به معنای درمان کردن است. و اصطلاح سیو نیز از واژه Save به معنای نجات دادن آمده است.

